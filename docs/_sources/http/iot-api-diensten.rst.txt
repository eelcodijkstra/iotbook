API's voor webdiensten
-----------------------

.. figure:: iot-web-api-2.png
   :width: 500px
   :align: center

   Webtoepassing met ondersteunende diensten in het web

**Het programmeerbare web.**
Zoals we hiervoor gezien hebben kun je veel webtoepassingen tegenwoordig automatiseren via een web-API.
Deze toepassingen kunnen zelf ook weer gebruik maken van allerlei diensten die via een web-API toegankelijk zijn.
Voorbeelden van dergelijke diensten:

* basisdiensten zoals databases (couchDB; MongoDB Atlas (https://www.mongodb.com/cloud/atlas); enz.)
  en autorisatie (OAuth2);
* kaartdiensten, bijvoorbeeld open street map (https://wiki.openstreetmap.org/wiki/API),
  Google Maps (https://developers.google.com/maps),
* weerdiensten, zoals openweathermap (https://openweathermap.org/api);
* diensten voor het vertalen van teksten (Google Translate);
* diensten voor het omzetten van tekst in spraak en omgekeerd;
* diensten voor AI verwerking van data; enz.

Door middel van web-API’s kun je gespecialiseerde diensten van anderen in je eigen toepassingen gebruiken.
Hierdoor kun je je eigen toepassing eenvoudig houden,
en toch een rijke functionaliteit kunt bieden.

Een veelgebruikte vorm van web-API’s is het REST-API.
Een voordeel van web-API’s is dat je deze eenvoudig kunt uitproberen.
Je hebt daarvoor een programma nodig waarmee je willekeurige HTTP-queries kunt maken,
zoals curl (commandoregel-toepassing), Postman (desktop-toepassing),
en vele online-gebaseerde varianten.
Ook NodeRed kun je daarvoor gebruiken.
